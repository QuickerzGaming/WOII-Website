<!DOCTYPE html>
<html lang="en">
    <head>
        <meta charset="UTF-8" />
        <title>Title</title>
        <link rel="stylesheet" href="kampenstyle.css">
        <link rel="stylesheet" href="style.css">
    </head>
    <body>
        <h1>Westerbork</h1>
        <a href="../Index.html" class="Button">Terug</a>
        <div class="InformatieText">
        <p>Na de kristalnacht op acht en negen november 1938, steeg het aantal vluchtelingen vanuit Duitsland enorm. Massaal vertrokken mensen naar hun buurlanden of probeerden Europa uit te komen en een visum te krijgen voor de Verenigde Staten, Engeland, Palestina en meer. De Nederlandse regering stond hier niet op te wachten en wilde ook niet investeren in de vluchtelingen, maar moest ze wel ergens kwijt en zaten daarom te zoeken naar een goede plek voor een vluchtelingenkamp.</p>
        <p>Het eerste plan was om een kamp in de Veluwe te bouwen, in de buurt van Elsmeet, maar bewoners en de ANWB—uit vrees dat er dan geen of minder vakantiegangers ernaartoe zouden gaan—protesteerde hierop. Maar het was dankzij koningin Wilhelmina dat het er niet kwam, want zij vertelde via haar secretaris dat ze geen koninklijke goedkeuring kon geven omdat het kamp anders te dichtbij het paleis ’t Loo zou zijn. Daarom keek de regering naar Drenthe, aan de rand van de gemeente Westerbork. Het was daar net zo’n lege heide  als bij de Veluwe en dus een perfecte plek voor een vluchtelingenkamp.</p>
        <p>De regering beloofde dat het net als een dorp zou worden met eigen akker- en tuinbouw, veeteelt, een schoenenmaker, synagoge, school en recreatieve voorzieningen. Ook zou het ministerie van buitenlandse zaken het beheer op zich nemen om het leven daar nog aangenamer te maken. Wel moest de joodse gemeenschap het betalen en ook bouwen, wat in augustus 1939 startte. Op negen oktober 1939 kwamen al de eerste 22 bewoners die het kamp verder moesten opbouwen, aangezien zij alleen nog maar een paar barakken hadden en verder niks.
De komende maanden breidde het kamp zich langzaam uit en had het eind april 1940 al 749 inwoners, waarvan velen van de St. Louis kwamen. Van de beloftes die waren gedaan, werd maar een klein gedeelte waar gemaakt.
</p>
        </div>
    </body>
</html>

